<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>OpenPompei</title>
	<atom:link href="http://www.openpompei.it/author/fabrizio-barbato/feed/" rel="self" type="application/rss+xml" />
	<link>http://www.openpompei.it</link>
	<description>Cultura della trasparenza e economia hacker nell&#039;area campana</description>
	<lastBuildDate>Wed, 16 Mar 2016 22:30:06 +0000</lastBuildDate>
	<language>it-IT</language>
		<sy:updatePeriod>hourly</sy:updatePeriod>
		<sy:updateFrequency>1</sy:updateFrequency>
	<generator>http://wordpress.org/?v=4.0.11</generator>
	<item>
		<title>#opendata al servizio dei beni comuni</title>
		<link>http://www.openpompei.it/2014/04/02/opendata-al-servizio-dei-beni-comuni/</link>
		<comments>http://www.openpompei.it/2014/04/02/opendata-al-servizio-dei-beni-comuni/#comments</comments>
		<pubDate>Wed, 02 Apr 2014 07:30:25 +0000</pubDate>
		<dc:creator><![CDATA[Fabrizio Barbato]]></dc:creator>
				<category><![CDATA[In viaggio]]></category>

		<guid isPermaLink="false">http://www.openpompei.it/?p=411</guid>
		<description><![CDATA[Dati aperti: accessibili, leggibili e riutilizzabili, da chiunque. Informazioni chiare e precise. Questi sono alcuni dei concetti chiave venuti fuori da un weekend, denso di incontri e confronti,  insieme a Open Pompei ed a Monithon. Giornate sperimentali, durante le quali tra l’altro si è provato a capire come il cittadino, munito di tanta buona volontà [&#8230;]]]></description>
				<content:encoded><![CDATA[<p style="text-align: center"><a href="http://www.openpompei.it/wp-content/uploads/2014/04/5214708665_a0c0f6ee3e_b-e1396385805392.jpg"><img class=" wp-image-440  aligncenter" alt="Share" src="http://www.openpompei.it/wp-content/uploads/2014/04/5214708665_a0c0f6ee3e_b-e1396385805392.jpg" width="614" height="353" /></a></p>
<p>Dati aperti: accessibili, leggibili e riutilizzabili, da chiunque. Informazioni chiare e precise. Questi sono alcuni dei concetti chiave venuti fuori da un weekend, denso di incontri e confronti,  insieme a Open Pompei ed a Monithon.</p>
<p>Giornate sperimentali, durante le quali tra l’altro si è provato a capire come il cittadino, munito di tanta buona volontà e di sano spirito “avventuriero”, può essere utile alla causa #opendata e come Monithon e gli #opendata possono essere utili a chi lavora in organismi che ricevono fondi strutturali.</p>
<p>Il monitoraggio, effettuato nella due giorni, ha riguardato dei beni confiscati alle mafie per provare a mappare, uno degli obiettivi di Monithon, quelli che hanno ricevuto finanziamenti dalle politiche di Coesione.</p>
<p>Il discorso, già dalle prime battute, si è sviluppato, prendendo in considerazione anche tutta quella serie di beni non assegnatari di tali finanziamenti, ma di altro tipo di aiuti economici (da altri Ministeri negli anni passati, ad esempio) oppure anche beni autofinanziati.</p>
<p>I beni visitati – nel nostro caso – sono stati tre, <a title="Radio Siani" href="http://www.monithon.it/reports/view/119" target="_blank">Radio Siani</a>, ad Ercolano, il <a title="Castello Ottaviano" href="http://www.monithon.it/reports/view/115" target="_blank">Castello Mediceo</a> ed il <a title="Museo all'aperto" href="http://www.monithon.it/reports/view/112" target="_blank">Museo all’Aperto</a>, ad Ottaviano.</p>
<p>La fase iniziale e la scelta di considerare beni confiscati è raccontata benissimo da Alberto Cottica su <a href="http://www.openpompei.it/2014/03/03/combattere-il-crimine-con-gli-open-data-sui-beni-confiscati/">OpenPompei</a>, mentre il racconto più tecnico della due giorni è scritto altrettanto chiaramente da Paola Liliana Buttiglione su <a href="http://www.monithon.it/blog/2014/03/10/opmeeting-con-open-pompei-e-libera-parte-la-mappatura-dei-beni-confiscati-alle-mafie/">Monithon</a>, rimando ai loro post per contenuti più approfonditi.</p>
<p>L’aspetto che ha richiamato soprattutto l’attenzione dei partecipanti ai lavori, e sul quale vorrei riflettere, è stata la consapevolezza dell’esigenza di diffondere, in maniera capillare, la cultura della trasparenza a tutti i livelli, come  dovere istituzionale e diritto sociale.</p>
<p>Nei giorni successivi il monitoraggio, mi sono chiesto come sia possibile mettere la cultura della legalità e l’informazione chiara al servizio di questi e di tantissimi altri beni confiscati, ma il discorso può esser fatto per le tante opere in cantiere nelle nostre città, nei beni archeologici – motivo per cui nasce OpenPompei – e culturali in genere, nei trasporti ed in tanti altri settori cardine delle nostre vite e della nostra quotidianità.</p>
<p>Questa è la considerazione, parziale naturalmente, rispetto ai dubbi posti: è possibile attraverso il controllo dei fondi, cercando di capire come questi ultimi vengono spesi, per quale destinazione d’uso ed il successivo utilizzo. In questo modo, attraverso una mappatura open di tutti i dati necessari, ma soprattutto utili, si riescono a stabilire inefficienze e inerzie che (ahinoi) troppo spesso l’Europa ci contesta. Proprio pochi giorni fa, la Corte dei Conti ha segnalato che nel 2013 abbiamo rinunciato a 5,7 miliardi di euro (fonte: <a href="http://espresso.repubblica.it/attualita/2014/02/17/news/fondi-europei-6-miliardi-non-spesi-anche-nel-2013-continuano-i-ritardi-1.153624">espresso.repubblica.it</a>).</p>
<p>Il lavoro è difficile, questo è innegabile, ma la forza di volontà e la passione, che ho visto negli occhi dei civic hacker e nelle persone che raccontavano la loro storia tra difficoltà d’ogni tipo (innanzitutto di conflittualità burocratica e di reperibilità delle informazioni) devono sopperire alle complicazioni.</p>
<p>La sfida è attivare un circuito virtuoso: OpenPompei, Monithon e chi si occupa di #opendata, dovranno riuscire a &#8220;smuovere&#8221; i cittadini, i quali capiranno l&#8217;esigenza di porre l’attenzione sull’utilizzo dei fondi sui beni comuni, siano essi provenienti dall’Unione Europea, dai Ministeri, o dagli Enti Locali.</p>
<p>L’obiettivo è porre la trasparenza al centro del servizio alla comunità, affinché tutti possano partecipare e intervenire per il bene comune.</p>
<p>Fonte immagine: <a href="https://www.flickr.com/photos/niklaswikstrom/5214708665/sizes/l/in/photostream/" target="_blank">Niklas Wikström</a> su Flickr</p>
]]></content:encoded>
			<wfw:commentRss>http://www.openpompei.it/2014/04/02/opendata-al-servizio-dei-beni-comuni/feed/</wfw:commentRss>
		<slash:comments>1</slash:comments>
		</item>
	</channel>
</rss>
