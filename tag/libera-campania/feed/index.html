<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>OpenPompei &#187; Libera Campania</title>
	<atom:link href="http://www.openpompei.it/tag/libera-campania/feed/" rel="self" type="application/rss+xml" />
	<link>http://www.openpompei.it</link>
	<description>Cultura della trasparenza e economia hacker nell&#039;area campana</description>
	<lastBuildDate>Wed, 16 Mar 2016 22:30:06 +0000</lastBuildDate>
	<language>it-IT</language>
		<sy:updatePeriod>hourly</sy:updatePeriod>
		<sy:updateFrequency>1</sy:updateFrequency>
	<generator>http://wordpress.org/?v=4.0.11</generator>
	<item>
		<title>Combattere il crimine con gli open data sui beni confiscati</title>
		<link>http://www.openpompei.it/2014/03/03/combattere-il-crimine-con-gli-open-data-sui-beni-confiscati/</link>
		<comments>http://www.openpompei.it/2014/03/03/combattere-il-crimine-con-gli-open-data-sui-beni-confiscati/#comments</comments>
		<pubDate>Mon, 03 Mar 2014 18:30:52 +0000</pubDate>
		<dc:creator><![CDATA[Alberto Cottica]]></dc:creator>
				<category><![CDATA[Civic hacking]]></category>
		<category><![CDATA[beni confiscati]]></category>
		<category><![CDATA[Libera Campania]]></category>
		<category><![CDATA[Monithon]]></category>
		<category><![CDATA[open data]]></category>
		<category><![CDATA[SOD14]]></category>

		<guid isPermaLink="false">http://www.openpompei.it/?p=383</guid>
		<description><![CDATA[Uno dei modi più efficaci di combattere la criminalità organizzata è colpire le sue attività economiche. Il Codice Antimafia permette allo Stato di confiscare i beni di proprietà di persone colpevoli di reati di mafia, e riassegnarle a soggetti non compromessi (spesso cooperative sociali). Un&#8217;agenzia del Ministero degli interni, l&#8217;Agenzia Nazionale per l&#8217;amministrazione e la [&#8230;]]]></description>
				<content:encoded><![CDATA[<p><strong>Uno dei modi più efficaci di combattere la criminalità organizzata è colpire le sue attività economiche.</strong> Il Codice Antimafia permette allo Stato di confiscare i beni di proprietà di persone colpevoli di reati di mafia, e riassegnarle a soggetti non compromessi (spesso cooperative sociali). Un&#8217;agenzia del Ministero degli interni, l&#8217;<a href="http://www.benisequestraticonfiscati.it/">Agenzia Nazionale per l&#8217;amministrazione e la destinazione dei beni sequestrati e confiscati alla criminalità organizzata</a>, si occupa di questo processo.</p>
<p><strong>Oltre a contribuire a una battaglia di civiltà molto importante per l&#8217;Italia, il lavoro dell&#8217;ANBSC è una grande occasione di rinnovamento dell&#8217;economia delle aree su cui operano le mafie, perché crea occasioni di fare impresa &#8220;pulita&#8221;</strong>. Queste imprese sanno di dovere costruire business solidi per attirare lavoratori che potrebbero guadagnare molto nell&#8217;economia mafiosa, e quindi tendono ad essere piuttosto efficienti e innovative: nei nostri viaggi in Campania, soprattutto nel casertano, abbiamo avuto modo di apprezzare la loro determinazione e il loro modo di lavorare. Molte lavorano proprio con beni confiscati ai boss, in cui aprono uffici, ristoranti e case-famiglia.</p>
<p>Le informazioni sui beni confiscati, ci hanno spiegato, sono preziose per loro, ma purtroppo sono rare e non disponibili in modo sistematico. Per una cooperativa che progetta di aprire un ristorante, per esempio, sarebbe fantastico potere consultare un sito web ricercabile, a cui chiedere cose tipo &#8220;fammi vedere gli immobili confiscati in corso di assegnazione con almeno 200 metri quadrati al piano terra in provincia di Caserta&#8221;. Traduco: serve una base dati dei beni confiscati, arricchibile con informazioni rilevanti sia per il monitoraggio civico (i boss cercano sempre di riprendersi i beni confiscati, utilizzando prestanome e intermediari, e occorre stare molto attenti) che per l&#8217;attività di impresa, e pienamente riutilizzabile da chiunque, per esempio per costruirci sopra un&#8217;app. <strong>Serve, insomma, una politica open data dei beni confiscati</strong>.</p>
<p>Le politiche pubbliche, naturalmente, le fanno le amministrazioni, non i piccoli progetti come OpenPompei. <strong>Ma OpenPompei può dare un contributo. Come? Facendo un prototipo, e coinvolgendovi la società civile</strong>. E quindi ci siamo messi a farlo; e se vuoi partecipare sei la/il benvenuta/o.</p>
<p>Funzionerà così.</p>
<ol>
<li>Ci troviamo sabato 8 marzo alle ore 10 in una location al centro di Napoli che vi comunicheremo a brevissimo. <strong>Per prima cosa condivideremo una metodologia per il monitoraggio, che abbiamo sviluppato insieme a  Fabio Giuliani di <a href="http://www.liberacampania.it/">Libera Campania</a> e a Luigi Reggi di <a href="http://monithon.it/">Monithon</a>; poi ci divideremo in tre gruppi, ciascuno dei quali andrà a monitorare un bene confiscato</strong>. Nel corso del fine settimana compileremo una scheda per ciascun bene monitorato. Noi di OpenPompei veniamo in forze: abbiamo coinvolto nove civic hackers con competenze su beni culturali, blogging, storytelling e monitoraggio civico ( i loro nomi: Ilaria Vitellio, Paola Liliana Buttiglione, Carla Esposito, Ida Leone, Carlotta Mismetti Capua, Irene Fazio, Elisabetta Cangelosi, Fabrizio Barbato, Francesco Rossi, ). Anche Libera e Monithon saranno della partita.</li>
<li>Quelle schede non rimangono fini a se stesse. Tanto per cominciare, due dei beni che verificheremo sono oggetto di interventi finanziati con fondi di coesione, e quindi le nostre schede alimenteranno il dataset di Monithon. Ma la cosa più interessante è che <strong>intendiamo usare le nostre schede per collaudare un prototipo di sito open data sui beni confiscati alla mafia</strong>. Il prototipo ancora non c&#8217;è: lo costruiremo insieme, nel corso di un hackathon che si terrà a Bologna sabato 29 marzo, nell&#8217;ambito <a href="http://www.spaghettiopendata.org/page/benvenut-sod14">del raduno di Spaghetti Open Data</a>. A guidare l&#8217;hackathon ci sarà il civic hacker palermitano Andrea Borruso.</li>
<li><strong>Alla fine del lavoro, offriremo il prototipo ad ANBSC</strong>, e ci metteremo a disposizione per aiutarli a portare i loro dati in formato aperto.</li>
</ol>
<p>Se vorrai essere parte di questa avventura ti saremo grati: c&#8217;è veramente lavoro per tutti, e più siamo meglio è. Non capita tutti i giorni di potere combattere il crimine con gli open data, neanche fossimo supereroi! Per partecipare, o anche solo saperne di più, <a href="http://www.openpompei.it/contatti/">mettiti in contatto con noi</a>.</p>
]]></content:encoded>
			<wfw:commentRss>http://www.openpompei.it/2014/03/03/combattere-il-crimine-con-gli-open-data-sui-beni-confiscati/feed/</wfw:commentRss>
		<slash:comments>0</slash:comments>
		</item>
	</channel>
</rss>
